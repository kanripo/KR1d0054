# -*- mode: mandoku-view -*-
#+TITLE: 纂圖互註禮記
#+DATE: 2015-09-23 09:38:07
#+PROPERTY: JUAN 19
<pb:KR1d0054_SBCK_019-1a>¶
纂圖互註禮記卷第十九¶
投壷第四十(陸曰鄭云投壷者主人与客燕飲講論才兿之礼/也别錄屬吉禮亦實曲禮之正篇也皇云與射爲)¶
(𩔖冝屬嘉禮或/云冝屬賔禮也)禮記　鄭氏註¶
投壷之禮主人奉矢司射奉中使人執壷(矢所以投者也/中士則鹿中也)¶
(射人奉之者投壷射之𩔖也其奉之西階上北面〇投壷壷器名/以矢投其中射之𩔖奉音捧芳勇反下及注皆同徐音如字下奉)¶
(中/同)主人請曰某有枉矢哨壷請以樂賔賔曰子有旨酒¶
嘉肴某旣賜矣又重以樂敢辭(燕飲酒旣脫屨升坐主人乃/請投壷也否則或射所謂燕)¶
(射也枉哨不正貌爲謙辝〇枉紆往反哨七𥬇反徐又以救反枉/哨不正貌王粛云枉不直哨不正也樂賔音洛下同一讀下以樂)¶
(音岳言投壷以樂肴户交反重直用反下及/注同稅本亦作脫吐活反請七井反下文同)主人曰枉矢哨壷¶
不足辭也敢固以請賔曰某旣賜矣又重以樂敢固辭¶
(固之言如故也言/如故辝者重辝也)主人曰枉矢哨壷不足辭也敢固以請¶
賔曰某固辭不得命敢不敬從(不得命不以命見許〇重意/某固辝不得命敢不敬從雜)¶
<pb:KR1d0054_SBCK_019-1b>¶
(記一干固辝不/獲命敢不敬從)賔再拜受主人般還曰辟(賔再拜受拜受矢/也主人旣辟進授)¶
(矢两楹之間也○般歩干反下同還音/旋下同辟音避徐扶亦反注及下同)主人阼階上拜送賔¶
般還曰辟(拜送送矢也辟/亦於其階上)巳拜受矢進即兩楹間退反位¶
揖賔就筵(主人旣拜送矢又自受矢進即两楹間者言將有事/於此也退乃揖賔即席欲与階進明爲偶也賔席主)¶
(人席皆&KR0047;郷間相去/如射物○郷許亮反)司射進度壷間以二矢半反位設中¶
東面執八筭興(度壷度其所設之処也壷去坐二矢半則堂上/去賔席主人席邪行各七尺也反位西階上位)¶
(也設中東靣旣設中亦實八筭於中横委其餘於中西執筭而立/以請賔俟投○度徒洛反注同以二矢半一本无此四字依注則)¶
(有筭悉乱反下皆同処昌慮反坐/才卧反又如字下同邪似嗟反)請賔曰順投爲入比投不¶
釋勝飲不勝者正爵旣行請爲勝者立馬一馬從二馬¶
三馬旣立請慶多馬請主人亦如之(請猶告也順投矢本/入也比投不拾也勝)¶
(飲不勝言以能養不能也正爵所以正礼之爵也或以罰或以&KR0159;/馬勝筭也謂之馬者&KR0002;云技兿如此任爲將帥乗馬也射投壷皆)¶
(所以習武因爲樂〇比毗志反頻也徐扶質反注同勝飲上乃證/反下於鴆反注及下同爲于僞反勝者立馬俗本或此句下有)¶
<pb:KR1d0054_SBCK_019-2a>¶
(馬從二馬五字誤拾其劫反下文及注皆同技/其綺反任而林反將子匠反帥色𩔗反樂音洛)命弦者曰請奏¶
貍首間若一大師曰諾(弦鼔瑟者也貍首詩篇名也今逸射/義所云詩曰曾孫侯氏是也間&KR0002;一)¶
(者投壷當以爲志取節焉〇貍吏/持反間間厠之間注同大音泰)左右告矢具請拾投有入¶
者則司射坐而釋一筭焉賔黨於右主黨於左(拾更也/告矢具)¶
(請更投者司射也司射東靣立釋筭則坐以&KR0047;爲右/北爲左也巳投者退各反其位〇更古衡反下同)卒投司射¶
執筭曰左右卒投請數二筭爲純一純以取一筭爲竒¶
遂以竒筭吿曰某賢於某&KR0002;干純竒則曰竒鈞則曰左¶
右鈞(卒巳也賔主之黨畢巳投司射又謂数其所釋左右筭如数/射筭一純以取實於左手十純則縮而委之每委異之有餘)¶
(則横諸純下一筭爲竒竒則縮諸純下兼歛左筭實於左手一純/以委十則異之其他如右獲畢則司射执竒筭以告於賔与主人)¶
(也&KR0002;告云某賢於某者未斥主黨勝与賔黨勝与以勝爲賢尚技/藝也鈞猶等也等則左右手各執一筭以告〇数色主反注同爲)¶
(純音全下及注同鄭注儀礼如字云純全也竒紀冝反下同遂以/竒筭告一本此句上更有勝者同射五字誤鈞居旬反縮色六反)¶
(直也其它音他&KR1824;与音/餘下勝与同技其綺反)命酌曰請行觴酌者曰諾(司射又/請於賔)¶
<pb:KR1d0054_SBCK_019-2b>¶
(与主人以行正爵酌者勝黨之/弟子○觴失羊反字或作勝同)當飲者皆跪奉觴曰賜灌勝¶
者跪曰敬養(酌者亦酌奠於豊上不勝者坐取乃退而跪飲之/&KR0517;猶飲也言賜&KR0517;者服而爲尊敬辝也周礼曰以)¶
(&KR0517;賔客賜&KR0517;敬養各与其偶於西階上如飲射爵○跪其委反奉/芳勇反下注奉觴同&KR0517;古乱反養羊尚反注同飲於鴆反下飲不)¶
(勝/同)正爵旣行請立馬馬各直其筭一馬從二馬以慶慶¶
禮曰三馬旣備請慶多馬賔主皆曰諾(飲不勝者畢司射/又請爲勝者立馬)¶
(當其所釋筭之前三立馬者投壷如射亦三而止也三者一黨不/必三勝其一勝者井其馬於𠕅勝者以&KR0159;之明一勝不得&KR0159;也飲)¶
(慶爵者偶親酌不使弟子无豊/○直如字又持吏反爲于僞反)正爵旣行請徹馬(投壷礼畢/可以去其)¶
(勝筭也旣徹馬无筭/爵乃行〇去起吕反)筭多少視其坐(筭用當視坐投壷者之/衆寡爲数也投壷者人)¶
(四矢亦人四筭〇坐/如字又才卧反注同)籌室中五扶堂上七扶庭中九扶(籌/矢)¶
(也鋪四指曰扶一指按寸春秋傳曰膚寸而合投壷者或於室或/於堂或於庭其礼亵隨晏早之冝无常処〇籌直由反扶芳于反)¶
(下及注同鋪普烏反又芳/夫反䙝息列反処昌慮反)筭長尺二寸(其莭三扶可也或曰筭/長尺有握握素也○長)¶
(直亮反/注同)壷頸脩七寸腹脩五寸口徑二寸半容斗五升¶
<pb:KR1d0054_SBCK_019-3a>¶
壷中實小豆焉爲其矢之躍而岀也壷去席二矢半(脩/長)¶
(也腹容斗五升三分益一則爲二斗得圜囷之象積三百二十四/寸也以腹脩五寸約之所得求其圜周圜周二尺七寸有竒是爲)¶
(腹徑九寸有餘也實以小豆取其滑且堅〇頸吉井反又九領反/徐其声反爲于僞反躍羊略反圜音圎囷去倫反竒紀宜反滑乎)¶
(八/反)矢以柘&KR0002;&KR0068;母去其皮(取其堅且重也舊說云矢大七分/或言去其皮莭〇柘止夜反木名)¶
(母音无下皆同/去起吕反注同)魯令弟子辭曰母幠母敖母偝立母踰言¶
偝立踰言有常爵薜令弟子辭曰母憮母敖母偝立母¶
踰言&KR0002;是者浮(弟子賔黨王黨年稺者也爲其立堂下相䙝慢/司射戒令之記魯薛者礼衰乖異不知孰是也)¶
(幠敖慢也偝立不正郷前也踰言逺談語也常爵常所以罰人之/爵也浮亦謂是也晏子春秋曰酌者奉觴而進曰君令浮晏子時)¶
(以罰梁丘據浮或作匏或作符俞或爲遥○憮好吾反下同敖也/敖五報反舊五羔反敖慢也偝音佩徐符代反舊又蒲來反浮縛)¶
(謀反罰也稺直吏反爲于僞反敖五報反又五羔反下同/傲也五報反郷許亮反據本又作処同音据匏薄交反)鼔○◍¶
○○○◍□○□○○□半○◍○◍○○〇◛◛〇◍○魯鼔¶
○◍○○○◍◍○◍○○◛◍〇◍○○◍◍〇半○◍○○¶
<pb:KR1d0054_SBCK_019-3b>¶
○◍◍〇薜鼔(此魯薛擊鼔之莭也圜者擊鼙方者擊鼔古者㪯/事鼔各有莭聞其莭則知其事矣○圜音貟鼙薄)¶
(迷反鄭呼爲鼔也其声下其音榻榻然榻音吐臘反◍/方鼔鄭呼爲鼔也其声髙其音鏜鏜然鏜音吐郎反)取半以¶
下爲投壷禮盡用之爲射禮(投壷之鼔半射節者投/壷射之細也射謂燕射)司射¶
庭長及冠士立者皆屬賔黨樂人及使者童子皆屬主¶
黨(庭長司正也使者主人所使薦羞者樂人囯子能爲樂/者此皆与於投壷○長丁丈反注同冠古乱反与音預)魯鼔¶
○◍○○◍◍○○半○◍○◍○○○○◍○◍○薜鼔○◍¶
〇○○〇◍〇◍○◍〇〇○◍○◍〇○◍〇半〇◛〇◛〇¶
○○〇◍○(此二者記兩家/之異故兼列之)¶
儒行第四十一(陸曰行音下孟反鄭云以其記有道徳之所行/儒之言優也和也言能安人能服人也此注云)¶
(儒行之作蓋孔子自/衛&KR0004;反魯之時也)禮記　鄭氏註¶
魯哀公問於孔子曰夫子之服其儒服與(哀公館孔子見/其服与士大夫)¶
(異又与庶人不同疑爲儒/服而問之○服与音餘)孔子對曰丘少居魯衣逢掖之¶
<pb:KR1d0054_SBCK_019-4a>¶
<pb:KR1d0054_SBCK_019-5a>¶
小譲如僞大則如威小則如愧其難進而易退也粥粥¶
&KR0002;無能也其容貌有如此者(中中間謂不𫿞厲也如慢如僞/言之不愊怛也如威如愧如有)¶
(所畏〇慢音慢易以䜴反下險易同粥徐本作&KR2964;章六反卑謙貌/一音羊六反愊普力反一音逼謂愊怛也怛丹逹反驚怛也本或)¶
(作恨者非重言其難進而易退也/表記二十二事君難進而易退)儒有居處齊難其坐起恭¶
敬言必先信行必中正道塗不爭險易之利冬夏不爭¶
隂陽之和愛其死以有待也養其身以有爲也其備豫¶
有如此者(斉難斉莊可畏難也行不爭道止不選処所以逺闘/訟〇斉側皆反注同難乃旦反注同行皇如字舊下)¶
(孟反夏户嫁反爲于僞/反処昌慮反逺于万反)儒有不寳金玉而忠信以爲寳不¶
祈土地立義以爲土地不祈多積多文以爲富難得而¶
易禄也易禄而難畜也非時不見不亦難得乎非義不¶
合不亦難畜乎先勞而後禄不亦易禄乎其近人有如¶
此者(祈猶求也立義以爲土地以義自居也難畜難以非義乆留/也勞猶事也積或爲貨〇積子賜反又如字易以䜴反又如)¶
<pb:KR1d0054_SBCK_019-5b>¶
<pb:KR1d0054_SBCK_019-5b>¶
信以爲甲胄禮義以爲干櫓戴仁而行抱義而處雖有¶
暴政不更其所其自立有如此者(甲鎧胄兠鍪也干櫓小楯/大楯也〇胄直又反櫓音)¶
(魯載音戴本亦作戴鎧開代反兠丁侯反/鍪莫侯反小楯時凖反又音允徐辝尹反)儒有一畒之宫環¶
堵之室篳門圭窬蓬户甕牖易衣而岀并日而食上荅¶
之不敢以疑上不荅不敢以謟其仕有如此者(言貧窮屈/道仕爲小)¶
(官也宫爲牆垣也環堵靣一堵也五版爲堵五堵爲雉篳門荊竹/織門也圭窬門旁窬也穿牆爲之如圭矣并日而食二日用一日)¶
(食也上荅之謂君應用其言〇堵音覩方丈爲堵篳徐音畢杜預/云柴門也圭窬徐音豆說文云穿木户也郭璞王蒼解話云門旁)¶
(小窬也音&KR0119;左傳作竇杜預云圭窬小户也上銳下方狀如圭形/也蓬歩紅反蓬户以蓬爲户也甕烏貢反牖音酉以甕爲牖并必)¶
(政反注同日而一反謟本又作讇/勑檢反穿音川應/應對之應)儒有今人與居古人與稽¶
今丗行之後丗以爲楷適弗逢丗上弗援下弗推䜛謟¶
之民有比黨而危之者身可危也而志不可奪也雖危¶
起居竟信其志猶將不忘百姓之病也其憂思有如此¶
<pb:KR1d0054_SBCK_019-6a>¶
者(稽猶合也古人與合則不合於今人也援猶引也取也推猶進/也㪯也危欲毁害之也起居猶㪯事動作信讀如屈伸之伸假)¶
(借字也猶圗也信或爲身〇稽古奚反注同楷苦駭反法式也援/音爰注下同推昌誰反注同䜛仕咸反比毗志反徐扶至反信依)¶
(注爲伸音申/思息嗣反)儒有博學而不窮篤行而不倦幽居而不淫¶
上通而不困禮之以和爲貴忠信之美優游之法舉賢¶
而容衆毁方而瓦合其寛&KR0073;有如此者(不窮不止也幽居/謂獨處時也上通)¶
(謂仕道逹於君也旣仕則不困於道徳不足也忠信之美美忠信/者也優游之法法和柔者也毁方而瓦合去巳之大圭角下与衆)¶
(人小合也必瓦合者亦君子爲道不逺人○行下孟反上時/掌反又如字注同&KR0073;羊樹反去起吕反逺于万反又如字)儒有¶
内稱不辟親外舉不辟怨程功積事推賢而進逹之不¶
望其報君得其志苟利國家不求冨貴其舉賢援能有¶
如此者(君得其志者君所欲爲賢臣成之〇辟音避下同怨於/元反又於願反推賢而進逹之舊至此絶句皇以逹之)¶
(連下/爲句)儒有聞善以相告也見善以相示也爵位相先也¶
患難相死也乆相待也逺相致也其任舉有如此者(相/先)¶
<pb:KR1d0054_SBCK_019-6b>¶
(猶相譲也乆相待謂其友乆在下位不升巳則待之乃進也逺相/致者謂巳得明君而仕友在小囯不得志則相致逺也〇難乃旦)¶
(反㪯如字/徐音據)儒有澡身而浴德陳言而伏静而正之上弗知¶
也麤而翹之又不急爲也不臨深而爲髙不加少而爲¶
多丗治不輕丗亂不沮同弗與異弗非也其特立獨行¶
有如此者(麄猶䟽也微也君不知己有善言正行則&KR0026;色縁事/而微翹發其意使知之又必舒而脫脫焉巳爲之疾)¶
(則君納之速君納之速怪妬所由生也不臨深而爲髙臨衆不以/己位尊自振貴也不加少而爲多謀事不以巳小勝自矜大也丗)¶
(治不輕不以賢者並衆不自重愛也丗乱不沮不以道衰廢壞巳/志也〇澡音早静如字徐本作諍音争麤本亦作麄七奴反翹祈)¶
(饒反治直吏反注同沮徐在吕反注同行下孟反注及下注同又/如字脫並吐外反妬丁路反壞乎怪反又音怪重意不臨深而爲)¶
(髙曲礼上不/臨深不登髙)儒有上不臣天子下不事諸侯慎静而尚寛¶
強毅以與人博學以知服近文章砥厲廉隅雖分國如¶
錙銖不臣不仕其規爲有如此者(強毅以与人彼來辨言/行而不正不苟屈以順)¶
(之也博斈以知服不用巳之知勝於先丗賢知之所言也雖分囯/如錙銖言君分囯以禄之視之輕如錙銖矣八兩曰錙近附近之)¶
<pb:KR1d0054_SBCK_019-7a>¶
(近砥音脂又音旨厲力丗反分如字錙測其反說文/云六銖銖音殊說文云&KR0096;分十&KR0112;之重賢知音智)儒有合志¶
同方營道同術並立則樂相下不厭乆不相見聞流言¶
不信其行本方立義同而進不同而退其交友有如此¶
者(同方同術等志行也聞流言不信不信其友所行如毁謗也〇/並如字又歩頂反本亦作並樂音洛又音岳下户嫁反厭於豔)¶
(反行皇音衡又下孟反本方絶句立義/絶句志行下孟反下儒行同謗&KR0024;浪反)温良者仁之本也敬¶
慎者仁之地也寛&KR0073;者仁之作也孫接者仁之能也禮¶
節者仁之貌也言談者仁之文也歌樂者仁之和也分¶
散者仁之施也儒皆兼此而有之猶且不敢言仁也其¶
尊讓有如此者(此兼上十有五儒蓋聖人之儒行也孔子嫌&KR0002;/斥巳假仁以爲說仁聖之次也〇孫音遜接似)¶
(輒反又如字分方云反徐/扶問反施始䜴反斥音尺)儒有不隕穫於貧賤不充詘於¶
冨貴不慁君王不累長上不閔有司故曰儒(隕穫困迫失/志之貌也充)¶
(詘喜失節之貌慁猶辱也累猶係也閔病也言不爲天子諸侯卿/大夫羣吏所困廹而違道孔子自謂也充或爲統閔或爲文〇隕)¶
<pb:KR1d0054_SBCK_019-7b>¶
(于敏反穫本又作獲同户郭反注同詘求勿反注同徐音丘勿反/慁胡困反注同累力僞反注同一音力追反長丁丈反閔本亦作)¶
(愍武謹反不/爲于僞反)今衆人之命儒也妄常以儒相詬病(妄之言無/也言今丗)¶
(名儒無有常人遭人名爲儒而以儒靳故相戯此哀公輕儒之所/由也詬病猶耻辱也○命儒命名也妄鄭音亡亡無也王音忘尚)¶
(反虚妄也詬徐音遘又呼&KR0049;反靳/居覲反杜預云戲而相媿爲靳也)孔子至舎哀公館之聞此¶
言也言加信行加義終𣳚吾丗不敢以儒爲戲(儒行之作/盖孔子自)¶
(衛&KR0004;反魯時也孔子㱕至其舎哀公就而礼館之問儒/服而遂問/儒行乃始斍焉言没丗不敢以儒爲戲當時服○行加下孟反注同)¶
大學第四十二(陸曰鄭云大斈者以其/記博斈可以爲政也)鄭氏註¶
大學之道在明明德在親民在止於至善知止而后有¶
定定而后能靜靜而后能安安而后能慮慮而后能得¶
物有本末事有終始知所先後則近道矣(明明德謂𩔰明/其至德也止猶)¶
(自處也得謂得事之冝也〇大/舊音㤗刘直帶反近附近之近)古之欲明明德於天下者先¶
治其國欲治其國者先齊其家欲齊其家者先脩其身¶
<pb:KR1d0054_SBCK_019-8a>¶
欲脩其身者先正其心欲正其心者先誠其意欲誠其¶
意者先致其知(知謂知善惡吉凶之所終始也/〇其知如字徐音智下致知同)致知在格物¶
(格來也物猶事也其知於善深則來善物其知於惡深則來惡/物言事縁人所好來也此致或爲至〇格古百反好呼報反)物¶
格而后知至知至而后意誠意誠而后心正心正而后¶
身脩身脩而后家齊家齊而后國治國治而后天下平¶
自天子以至於庶人壹是皆以脩身爲本其本亂而末¶
治者否矣其所厚者薄而其所薄者厚朱之有也此謂¶
知本此謂知之至也(壹是專行是也○治國治並直吏反下/同重言未之有也下文檀弓射義各一)¶
(重意自天子以至於庶人王制第五自天子逹于庶/人中庸三十一天子之礼逹乎諸侯大夫及士庶人)所謂誠其¶
意者毋自欺也如惡惡臭如好好色此之謂自謙故君¶
子必愼其獨也小人間居爲不善無所不至見君子而¶
后厭然揜其不善而著其善人之視己如見其肺肝然¶
<pb:KR1d0054_SBCK_019-8b>¶
則何益矣此謂誠於中形於外故君子必慎其獨也(謙/讀)¶
(爲慊慊之言厭也厭讀爲黶黶/閉藏貌也〇毋音無惡惡上烏路/反下如字臭昌救反好好上呼報反下如字謙依注讀爲慊徐苦簟)¶
(反間音閑厭讀爲黶烏斬反又烏簟反揜於檢反著張慮反注同/肺芳廢反肝音干言厭於琰反一音於渉反重言故君子必謹其)¶
(獨也四本篇二一見礼器第/十篇一見中庸三十一篇)曽子曰十目所視十手所指其¶
嚴乎富潤屋德&KR0243;身心廣體胖故君子必誠其意(𫿞乎/言可)¶
(畏敬也胖猶大也三者言有實於内𩔰見/於外〇胖歩丹反注及下同見賢遍反)詩云瞻&KR0013;淇奥菉¶
竹猗猗有斐君子如切如磋如&KR0355;如磨瑟&KR0006;僴&KR0006;赫&KR0006;¶
喧&KR0006;有斐君子終不可諠&KR0006;如切如磋者道學也如&KR0355;¶
如磨者自脩也瑟&KR0006;僴&KR0006;者恂憟也赫&KR0006;喧&KR0006;者威儀¶
也有斐君子終不可諠&KR0006;者道盛德至善民之不能忘¶
也(此心廣躰胖之詩也澳隈崖也菉竹猗猗喻美盛斐有文章貌/也諠忘也道猶言也恂字或作峻讀如𫿞峻之峻言其容貌𫿞)¶
(栗也民不能忘以其意誠而德著也○淇音其澳本亦作奥於六/反本又作澳一音烏報反菉音緑猗於宜反斐芳尾反一音匪文)¶
<pb:KR1d0054_SBCK_019-9a>¶
(章貌磋七何反琢丁角反摩本亦作磨未何反尔雅云骨曰切象/曰磋玉曰琢石曰磨僴下板反又胡板反赫許百反喧本亦作咺)¶
(况晚反諠許袁反詩作諼或作喧音同恂依注音峻/思俊反一音思旬反慄利悉反澳於六反隈烏回反)詩云於戲¶
前王不忘君子賢其賢而親其親小人樂其樂而利其¶
利此以𣳚丗不忘也(聖人旣有親賢之德其政又有樂利於/民君子小人各有以思之〇於音烏下)¶
(於緝熈同戲好胡反徐范音羲/樂其樂並音岳又音洛注同)康誥曰克明德大甲曰顧諟¶
天之明命帝典曰克明峻德皆自明也(皆自明明徳也克/能也顧念也諟猶)¶
(正也帝典堯典亦尚書篇名也峻大也諟或爲題○誥古報反大/音泰顧諟上音故本又作顧同下音是峻徐音俊又私俊反題徐)¶
(徒兮/反)湯之盤銘曰苟日新日日新又日新康誥曰作新¶
民詩曰周雖舊&KR0022;其命惟新是故君子無所不用其極¶
(盤銘刻戒於盤也極猶盡也君子日新其徳常盡/心力不有餘也○盤歩干反銘徐音&KR0115;亡丁反)詩云&KR0022;畿千¶
里惟民所止詩云緡蠻黄鳥止于丘隅子曰於止知其¶
所止可以人而不如鳥乎(於止於鳥之所止也就而&KR0026;之知/其所止知鳥擇岺蔚安閒而止処)¶
<pb:KR1d0054_SBCK_019-9b>¶
(之耳言人亦當擇礼義樂土而自止處也論語日里仁爲美擇不/處仁焉得知○畿音祈又作幾音同緡蛮音緜一音亡巾反毛詩)¶
(作緜傳云緜蛮小鳥貌岑仕金反蔚音欎又音/尉間音閑處齒渚反樂音洛焉於䖍反知音智)詩云穆穆文王¶
於緝熈敬止爲人君止於仁爲人臣止於敬爲人子止¶
於孝爲人父止於慈與國人交止於信(緝熈光明也此美/文王之德光明敬)¶
(其所以自止處○緝/七入反熙許其反)子曰聽訟吾猶人也必也使無訟乎¶
無情者不得盡其辭大畏民志(情猶實也无實者多虚誕之/辝聖人之聴訟与人同耳必)¶
(使民无實者不敢盡其辝大畏其心志使誠其意不敢訟〇吾/聽訟似用反猶人也論語作聽訟吾猶人也毋訟音無誕音但)此¶
謂知本(本謂誠/其意也)所謂脩身在正其心者身有所忿&KR1264;則¶
不得其正有所恐懼則不得其正有所好樂則不得其¶
正有所憂患則不得其正心不在焉視而不見聽而不¶
聞食而不知其味此謂脩身在正其心(懥怒貌也或作懫/或爲&KR1264;○忿弗粉)¶
(反懥勑值反范音稚徐丁四反又音勩恐丘勇反好呼報反下故/好而/知同樂徐五孝反一音岳憤音致&KR1264;音致又得計反重意)¶
<pb:KR1d0054_SBCK_019-10a>¶
(視而不見聽而不聞中庸視之而弗見聽之/而弗聞〇食而不知其味中庸鮮能知味也)所謂齊其家在脩¶
其身者人之其所親愛而辟焉之其所賤惡而辟焉之¶
其所畏敬而辟焉之其所哀矜而辟焉之其所敖惰而¶
辟焉故好而知其惡惡而知其美者天下鮮矣故諺有¶
之曰人莫知其子之惡莫知其苗之碩此謂身不脩不¶
可以齊其家(之適也譬猶喻也言適彼而以心度之曰吾何以/親愛此人非以其有德美与吾何以敖惰此人非)¶
(以其志行薄与反以喻己則身脩与否可自知也鮮罕也人莫知/其子之惡猶愛而不察碩大也○辟音譬下及注同謂譬喻也賤)¶
(惡烏路反下惡而知同敖五報反惰徒卧反其惡惡上如字下烏/路反鮮仙善反注同諺魚変反俗語也度徒洛反与音余下薄与)¶
(同行下/孟反)所謂治國必先齊其家者其家不可教而能教¶
人者無之故君子不岀家而成教於國孝者所以事君¶
也弟者所以事長也慈者所以使衆也康誥曰如保赤¶
子心誠求之雖不中不逺矣未有學養子而后嫁者也¶
<pb:KR1d0054_SBCK_019-10b>¶
(養子者推心爲之而中於赤子之𦒿欲也〇弟音悌長/丁丈反下長長并注同中丁仲反注同𦒿欲時志反)一家仁¶
一國興仁一家讓一國興讓一人貪戾一國作亂其機¶
如此此謂一言僨事一人定國(一家一人謂人君也戾之言/利也機殷動所由也僨猶覆)¶
(敗也春秋傳曰登戾之又曰鄭伯之車僨於済戾或爲吝僨或爲/犇〇戾力計反賁徐音奮本又作僨注同覆芳福反済子礼反犇)¶
(音/奔)堯舜率天下以仁而民從之桀紂率天下以暴而民¶
從之其所令反其所好而民不從(言民化君行也君&KR0002;好/貨而禁民淫於財利不)¶
(能止也○好呼報反注同行下孟反或/如字重意而民從之表記則民從之)是故君子有諸已而¶
后求諸人無諸巳而后非諸人所藏乎身不恕而能喻¶
諸人者未之有也故治國在齊其家(有於巳謂有仁譲也/无於巳謂无貪戾也)¶
詩云桃之夭夭其葉蓁蓁之子于歸宜其家人宜其家¶
人而后可以教國人詩云宜兄宜弟宜兄宜弟而后可¶
以教國人詩云其儀不忒正是四國其爲父子兄弟足¶
<pb:KR1d0054_SBCK_019-11a>¶
法而后民法之也此謂治國在齊其家(夭夭蓁蓁美盛貌/之子者是子也○)¶
(夭於驕反蓁音/臻忒他得反)所謂平天下在治其國者上老老而民興¶
孝上長長而民興弟上恤孤而民不倍是以君子有絜¶
矩之道也(老老長長謂尊老敬長也恤憂也民不倍不相倍弃/也絜猶結也挈也矩法也君子有挈法之道謂常執)¶
(而行之動作不失之倍或作偝矩或作巨〇弟音悌倍音佩注同/絜音結拒之音矩本或作矩偝弃音佩本亦作倍下同挈也苦結)¶
(反巨音拒本或/作拒其吕反)所惡於上毋以使下所惡於下毋以事上¶
所惡於前毋以先後所惡於後毋以從前所惡於右毋¶
以交於左所惡於左毋以交於右此之謂絜矩之道(絜/矩)¶
(之道善持其所有以恕於人耳治囯之要尽於此○惡烏路反下/皆同毋音无下同重意所惡於上毋以使下所惡於下毋以事上)¶
(祭統二十五篇所不安於上則不/以使下所惡於下則不以事上)詩云樂只君子民之父母¶
民之所好好之民之所惡惡之此之謂民之父母(言治/民之)¶
(道无他取於己而巳○只音䋋好好皆呼報反重意此/之謂民之父母孔子間居二十九斯可謂民之父母矣)詩云節¶
<pb:KR1d0054_SBCK_019-11b>¶
彼南山維石巖巖赫赫師尹民具爾瞻有國者不可以¶
不愼辟則爲天下僇矣(巖巖喻師尹之髙𫿞也師尹天子之/大臣爲政者也言民皆視其所行而)¶
(則之可不慎其德乎邪辟失道則有大刑〇節徐音截前切反又/音如字&KR1104;五衘反辟匹亦反注同僇音六行下孟反又如字邪似)¶
(嗟/反)詩云殷之未喪師克配上帝儀監于殷峻命不易道¶
得衆則得國失衆則失國是故君子先愼乎德有德此¶
有人有人此有土有土此有財有財此有用德者本也¶
財者末也外本内末爭民施奪是故財聚則民散財散¶
則民聚是故言悖而岀者亦悖而入貨悖而入者亦悖¶
而岀(師衆也克能也峻大也言殷王帝乙以上未失其民之時徳/亦有能配天者謂天享其𥙊祀也及紂爲惡而民怨神怒以)¶
(失天下監視殷時之事天之大命持之誠不易也道猶言也用謂/囯用也施奪施其劫奪之情也悖猶逆也言君有逆命則民有逆)¶
(辝也上貪於利則下人侵畔老子曰多藏以厚亡○䘮息浪反峻/恤俊反易以䜴反注同爭爭闘之爭施如字悖布内反下同上時)¶
(掌反藏/才浪反)康誥曰惟命不于常道善則得之不善則失之¶
<pb:KR1d0054_SBCK_019-12a>¶
矣(于於也天命不於常言不/專祐一家也○專祐音又)楚書曰楚國無以爲寳惟善以¶
爲寳(楚書楚昭五時書也言以善人爲宝時謂&KR0026;射/父昭奚恤也○射父食亦反又食夜反父音甫)舅犯曰¶
亡人無以爲寳仁親以爲寳(舅犯晋文公之舅狐偃也亡人/謂文公也時辟&KR0784;姬之䜛亡在)¶
(翟而献公薨秦穆公使子𩔰弔因&KR0134;之復囯舅犯爲之對此辝也/仁親猶言親爱仁道也明不因䘮規利也〇辟音避&KR0784;力宜反本)¶
(又作麗亦作孋同翟音狄/𩔰許遍反爲之于僞反)秦誓曰苦有一个臣斷斷&KR0006;無¶
它技其心休休焉其如有容焉人之有技&KR0002;已有之人¶
之彦聖其心好之不啻&KR0002;自其口岀寔能容之以能保¶
我子孫&KR0058;民尚亦有利哉人之有技&KR0945;疾以惡之人之¶
彦聖而違之俾不通寔不能容以不能保我子孫&KR0058;民¶
亦曰殆哉(秦誓尚書篇名也秦穆公伐鄭爲晉所敗於殽還誓/其羣臣而作此篇也断断誠一之貌也它技異端之)¶
(技也有技才藝之技也&KR0002;己有之不啻&KR0002;自其口岀皆樂人有善/之甚也美士爲彦&KR0058;衆也尚庶幾也&KR0945;妬也違猶戾也俾使也佛)¶
(戾賢人所爲使功不通於君也殆危也彦或作盤〇一个古賀反/一讀作介音界臣此所引与尚書文小異断丁乱反無它音他技)¶
<pb:KR1d0054_SBCK_019-12b>¶
(其綺反下及注同休休許蚪反尚書傳曰樂善也鄭注尚書云寛/容貌何休注公羊云美大之貌好呼報反啻音試詩䜴反&KR0945;莫報)¶
(反尚書作冐音同謂覆蔽也惡烏路反下能惡人同俾本又作卑/必尔反敗必邁反殽户交反樂音岳又音洛妬丁路反佛戾上扶)¶
(弗反下/力計反)唯仁人放流之迸諸四夷不與同中國此謂唯¶
仁人爲能愛人能惡人(放去惡人媢嫉之𩔖者獨仁人能之如舜/放四罪而天下咸服○迸比孟反又逼諍)¶
(反諍音爭闘之爭皇云/迸猶屏也去丘吕反)見賢而不能舉舉而不能先命也見不¶
善而不能退退而不能逺過也(命讀爲慢声之誤也㪯賢而/不能使君以先巳是輕慢於)¶
(㪯人也〇命依注音/慢武諌反逺于万反)好人之所惡惡人之所好是謂拂人¶
之性菑必逮夫身(拂禉佹也逮及也〇好呼報反下皆同惡烏/路反下同拂扶弗反注同菑音哉下同逮音)¶
(代一音大計反夫/音扶佹九委反)是故君子有大道必忠信以得之驕泰¶
以失之(道行/所由)生財有大道生之者衆食之者寡爲之者¶
疾用之者舒則財&KR0106;足矣(是不務禄不肖而勉/民以農也〇肖音𥬇)仁者以財¶
發身不仁者以身發財(發起也言仁人有財則務於施与以/起身成其令名不仁之人有身貪於)¶
<pb:KR1d0054_SBCK_019-13a>¶
(聚歛以起財務成冨〇/施始䜴反予由汝反)未有上好仁而下不好義者也未有¶
好義其事不終者也未有府庫財非其財者也(言君行/仁道則)¶
(其臣必義以義㪯事无不成者其/爲誠然如己府庫之財爲己有也)孟獻子曰畜馬乗不察於¶
雞豚伐氷之家不畜牛羊百乗之家不畜聚歛之臣與¶
其有聚歛之臣寧有盗臣此謂國不以利爲利以義爲¶
利也(孟献子魯大夫仲孫蔑也畜馬乘謂以士&KR0004;試爲大夫也/伐氷之家卿大夫以上䘮祭用氷百乗之家有采地者也)¶
(雞豚牛羊民之所畜養以爲財利者也囯家利義不利財盗臣損/財耳聚歛之臣乃損義論語曰季氏富於周公而求也爲之聚歛)¶
(非吾徒也小子鳴鼔而攻之可也○畜許六反下同乗徐䋲證反/下及注同蔑莫結反以上時掌反采七代反本亦作菜爲之于僞)¶
(反)長國家而務財用者必自小人矣(言務聚財爲己用者/必忘義是小人所爲)¶
(也〇長/丁丈反)彼爲善之小人之使爲國家菑害並至雖有善¶
者亦無如之何矣(彼君也君將欲以仁義善其政而使小人治/其囯家之事患難猥至雖云有善不能救之)¶
(以其惡之已著也〇難乃旦反猥烏/罪反捄音救本亦作救著張慮反)此謂國不以利爲利以¶
<pb:KR1d0054_SBCK_019-13b>¶
義爲利也¶
纂圗互註禮記卷之十九¶

