# -*- mode: mandoku-view -*-
#+TITLE: 纂圖互註禮記
#+DATE: 2015-09-23 09:38:07
#+PROPERTY: JUAN 7
# image missing
<pb:KR1d0054_SBCK_007-1a>¶
纂圖互註禮記卷之七¶
禮運第九(○陸曰鄭云禮運者以其記五帝/三王相変易及隂陽轉旋之道)¶
　　　禮記　鄭氏註¶
昔者仲尼與於蜡賔(蜡者索也&KR0010;十二月合聚萬物而索饗/之亦𥙊宗廟時孔子仕魯在助𥙊之中)¶
(○與音預蜡仕嫁反𥙊名夏曰清祀殷曰/嘉平周曰蜡秦曰蠟字林作䄍索所百反)事畢岀遊於觀之¶
上喟然而嘆(覲闕也孔子見魯君於𥙊禮有不備於此又覩象/魏舊章之處感而嘆之○&KR0026;古亂反注同喟去媿)¶
(反又苦恠反&KR0003;文云大/息處昌慮反下同處同)仲尼之嘆蓋嘆魯也言偃在側曰¶
君子何嘆(言偃孔子/弟子子游)孔子曰大道之行也與三代之英¶
丘未之逮也而有志焉(大道謂五帝時也英俊選之尤者逮/及也言不及見志謂識古文不言魯)¶
(事爲其大切廣言之○逮音代一音代計反選/宣靣反下文皆同爲于僞反下文爲已皆同)大道之行也天¶
下爲公選賢與能講信脩睦(公猶共也禪位授聖不家之/睦親也○禪善靣反重言講)¶
(信脩睦四/下文三)故人不獨親其親不獨子其子(孝慈之/道廣也)使老有¶
<pb:KR1d0054_SBCK_007-1b>¶
所終壯有所用㓜有所長矜寡孤獨廢疾者皆有所養¶
(無匱乏也○長丁丈反/矜古頑反匱其魏反)男有分(分猶職也○分/扶問反注同)女有歸(皆得/良奥)¶
(之家○奥/烏報反)貨惡其弃於地也不必藏於巳力惡其不出¶
於身也不必爲巳(勞事不憚施無吝心仁厚之教也○惡烏/故反下同憚大旦反吝力刄反又力覲反)¶
是故謀閉而不興盗竊亂賊而不作(尚辭譲/之故也)故外户而¶
不閉(禦風氣而巳/○禦魚吕反)是謂大同(同猶和/也平也)今大道旣隱(隱猶/去也)¶
天下爲家(傳位於子○傳丈專反重意/下文聖人耐以天下爲一家)各親其親各子其¶
子貨力爲巳(俗狹嗇○狹/音洽嗇音色)大人丗及以爲禮城郭溝池以¶
爲固(亂賊繁多爲此以服/之也大人諸侯也)禮義以爲紀以正君臣以篤父¶
子以睦兄弟以和夫婦以設制度以立田里以賢男知¶
以功爲巳故謀用是作而兵由此起(以其違大道敦朴之/本也教令之稠其弊)¶
(則然老子曰法令滋章盗賊多有○知音智朴普角反稠直由反/重言以正君臣以篤父子以睦兄弟二下一以正君臣四下文冠)¶
<pb:KR1d0054_SBCK_007-2a>¶
(義聘義/各一)禹湯文武成王周公由此其選也(由用也能用/禮義以成治)¶
(○治直/吏反)此六君子者未有不謹於禮者也以著其義以¶
考其信著有過刑仁講讓示民有常(考成也刑/猶則也)如有不¶
由此者在埶者去衆以爲殃(埶埶位也去罪退之也殃猶禍/惡也○埶音丗本亦作𫝑去𦍑)¶
(吕反注同/殃於良反)是謂小康(康安也大道之人以禮於忠信爲/薄言小安者失之則賊亂將作矣)〇言¶
偃復問曰如此乎禮之急也孔子曰夫禮先王以承天¶
之道以治人之情故失之者死得之者生詩曰相䑕有¶
體人而無禮人而無禮胡不遄死(相視也遄疾也言䑕之/有身躰如人而無禮者)¶
(矣人之無禮可憎賤如䑕不如疾死之愈○復扶又反下復問同/相息亮反注同遄市專反重意夫禮失之者死得之者生曲禮上)¶
(有禮則安/無禮則危)是故夫禮必本於天殽於地列於&KR0017;神(聖人/則天)¶
(之明因地之利取法度於&KR0017;神以制禮下教令也旣又祀之盡其/敬也教民嚴上也&KR0017;者精魂所歸神者引物而出謂祖廟山川五)¶
(祀之屬也○殽戸教反法也徐户交/反重言夫禮必本於天三二見下文)逹於䘮𥙊射御冠昏朝¶
<pb:KR1d0054_SBCK_007-2b>¶
聘(民知嚴上則此禮逹於下/也○&KR0227;古亂反朝直遥反)故聖人以禮示之故天下國¶
家可得而正也(民知禮則易教/○易以䜴反)○言偃復問曰夫子之極¶
言禮也可得而聞與(欲知禮終始所成○極/如字徐紀力反與音餘)孔子曰我欲¶
觀夏道(欲行其禮/&KR0026;其所成)是故之杞(杞夏后氏/之後也)而不足徴也(徴成/也無)¶
(賢君不足/與成也)吾得夏時焉(得夏四時之書也其書存者有小正/○有小正音征本或作有夏小正)¶
我欲觀殷道是故之宋而不足徴也(宋殷人/之後也)吾得坤乾¶
焉(得殷隂陽之書也其書存者有/歸藏○坤苦門反乾其連反)坤乾之義夏時之等吾以¶
是觀之(&KR0026;於二/書之意)互註(語八佾篇夏禮吾能言之杞不足徴也殷/禮吾能言之宋不足徴也文獻不足故也)¶
(足則吾能/徴之矣)○夫禮之&KR0004;始諸飲食其燔&KR0112;捭豚汙尊而抔¶
飲蕢桴而土鼔猶&KR0002;可以致其敬於&KR0017;神(言其物雖質畧/有齊敬之心則)¶
(可以薦羞於&KR0017;神&KR0017;神饗德不饗味也中古未有釡甑釋米捭肉/加於燒石之上而食之耳今北狄猶然汙尊鑿地爲尊也抔飲手)¶
(掬之也蕢讀爲由声之誤也由堛也謂&KR0366;土爲桴也土鼔築土爲/鼔也○燔音煩捭卜麥反注作擗又作擘皆同汙尊烏華反注同)¶
<pb:KR1d0054_SBCK_007-3a>¶
(一音作烏抔歩侯反蕢依注音由苦對反又苦恠反土塊也桴音/浮鼓槌齊側皆反釡本又作鬴音父甑即孕反燒如字又舒照反)¶
(鑿在洛反掬九六反本亦作&KR0875;音蒲侯反堛普逼反&KR0366;徒/端反築徐音竹重言蕢桴而士鼓玉藻十三篇土鼓蕢桴)及其¶
死也升屋而號告曰皐某復(招之於天○號/户毛反皐音羔)然後飯腥¶
而苴孰(飯以稻米上古未有火化苴孰取遣奠有火利也苴或/爲俎○飯扶晚反注同腥音星苴子餘反苞也徐争&KR0004;)¶
(反遣弃/戰反)故天望而地藏也體魄則降知氣在上(地藏謂/葬○知)¶
(音/智)故死者北首(首隂也○首/手又反注同)生者南郷(郷陽也〇郷/許亮反注同)皆從¶
其&KR0004;(謂今行/之然也)○昔者先王未有宫室冬則居營窟夏則¶
居橧巢(寒則累土暑則聚薪柴居其上○窟苦忍反橧本/又作増又作曽同則登反樔本又作巢助交反)互註¶
(孟&KR0364;文下當堯之時水逆行汜濫於中/國民無所定下者爲巢上者爲營窟)未有火化(食腥/也)食草¶
木之實鳥獸之肉飲其血茹其毛未有麻絲衣其羽皮¶
(此上古之時也○/茹音汝衣於旣反)○後聖有作(作/起)然後脩火之利(孰洽/萬物)范¶
金(鑄作器用〇/鑄之樹反)合土(瓦瓴甓及甒大〇合如字徐音閤令音零/甓歩歷反甒音武大音泰甒大皆樽名)以¶
<pb:KR1d0054_SBCK_007-3b>¶
<pb:KR1d0054_SBCK_007-3b>¶
酒以𥙊薦其血毛腥其爼孰其殽與其越席䟽布以幂¶
衣其澣帛醴醆以獻薦其燔炙君與夫人交獻以嘉魂¶
魄是謂合莫(此謂薦上古中古之食也周禮祝號有六一曰/神號二曰&KR0017;號三曰祗號四曰牲號五曰齎號)¶
(六曰幣號號者所以尊神𩔰物也腥其爼謂豚解而腥之及血毛/皆所以法於大古也孰其殽謂躰解而爓之此以下皆所法於中)¶
(古也越席翦蒲席也幂覆尊也澣帛練染以爲𥙊服嘉樂也莫虚/無也孝經&KR0003;曰上通無莫○祝之六反徐之又反注同殽本或作)¶
(肴户交反越席音活注同字書作趏杜元凱云結草幂本又作鼏/同莫歴反衣其於旣反澣户管反示號音祗本又作祗齍音咨皇)¶
(云&KR0112;稷大古音太下大史同爓似廉/反染如𧰟反又如琰反樂也音洛)○然後退而合亨體其¶
犬豕牛羊實其簠簋籩豆鉶羮祝以孝告嘏以慈告是¶
謂大祥(此謂薦今丗之食也躰其犬豕牛羊謂分别骨肉之貴/賤以爲衆爼也祝以孝告嘏以慈告各首其義也祥善)¶
(也今丗之食於人道爲善也○鉶本又作鉶音刑盛和/羮器形如小鼎羹音庚舊音衡別彼列反下文同)此禮之¶
大成也(解子游以/禮所成也)○孔子曰嗚呼哀哉我觀周道幽厲傷¶
之吾舎魯何適矣(政亂禮失以爲魯尚愈○於音烏乎好奴/反舎音捨下舎禮皆同重言嗚呼哀哉二)¶
<pb:KR1d0054_SBCK_007-4a>¶
(一見檀弓/上篇中)魯之郊禘非禮也周公其衰矣(非猶失也魯/之郊牛口傷)¶
(鼷䑕食其角又有四卜郊不從是周公之道衰/矣言子孫不能奉行興之○禘大計反鼷音&KR0006;)杞之郊也禹¶
也宋之郊也契也是天子之事守也(先祖法度子孫所/當守○契息列反)故¶
天子𥙊天地諸侯𥙊社稷○祝嘏莫敢易其常古是謂¶
大假(假亦大也不敢改其常古之法度是謂大大也將言今不/然重言天子𥙊天地諸侯𥙊社稷二一見王制第五又曲)¶
(禮天子/𥙊天地)○祝嘏辭&KR0003;藏於宗祝巫史非禮也是謂幽國(藏/於)¶
(宗祝巫史言君不知有也幽闇/也國闇者君與大夫俱不明也)醆斝及尸君非禮也是謂僣¶
君(僣禮之君也醆斚先王之爵也唯魯與王者之後得用之耳其/餘諸侯用時王之器而已○醆斚古雅反又音嫁爵名也夏曰)¶
(醆殷曰斚周曰爵/僣子念反注同)○冕弁兵革藏於私家非禮也是謂脅¶
君(刼脅之君也冕弁君之尊服兵革/君之武衛及軍器也〇脅許刼反)○大夫具官𥙊器不假¶
聲樂皆具非禮也是謂亂國(臣之奢冨儗於國君敗乱之/國也孔子謂管仲官事不攝)¶
(焉得儉○儗音/擬焉於䖍反)○故仕於公曰臣仕於家曰僕三年之䘮¶
<pb:KR1d0054_SBCK_007-4b>¶
與新有昏者期不使以衰裳入朝與家僕雜居齊齒非¶
禮也是謂君與臣同國(臣有䘮昏之事而不歸反服其衰裳/以入朝或與僕相等軰而處是謂君)¶
(臣共國無尊卑也有䘮昏不歸唯君耳臣有䘮昏當致事而歸僕/又不可與士齒○期居其反朝直遥反注同或與僕相息亮反一)¶
(讀如字則連下爲/句等軰卜内反)故天子有田以處其子孫諸侯有國¶
以處其子孫大夫有采以處其子孫是謂制度(言今不/然也春)¶
(秋昭元年秦伯之弟鍼岀奔晉刺其有千乗之國/不能容其母弟○鍼其廉反又祗廉反乗時證反)故天子適諸¶
侯必舎其祖廟而不以禮籍入是謂天子壞法亂紀(以/禮)¶
(籍入謂大史典禮執簡記奉諱𢙣也天子雖尊舎人宗廟猶有敬/焉自拱勑也○壞音恠惡烏路反拱徐居勇反後拱持同重言天)¶
(子適諸侯三禮/器郊特牲各一)諸侯非問疾弔䘮而入諸臣之家是謂君¶
臣爲謔(無故而相之是戯謔也陳靈公與孔寗儀行父數如夏/氏以取弒焉○謔許約反寗本又作寕案左傳作寕公)¶
(羊作寗各依字讀父音甫数/色角反取弑申志反又如字)○是故禮者君之大柄也所以¶
別嫌明微儐&KR0017;神考制度别仁義所以治政安君也(疾/今)¶
<pb:KR1d0054_SBCK_007-5a>¶
(失禮如此爲言禮之大義也柄所操以治事○柄兵命反儐必刃/反治政皇如字徐直吏反下文注以治事同爲于僞反下又爲遂)¶
(爲皆同操/七刀反)故政不正則君位危君位危則大臣倍小臣¶
竊刑肅而俗敝則法無常法無常而禮無列禮無列則¶
士不事也刑肅而俗敝則民弗歸也是謂疵國(又爲言/政失君)¶
(危之禍敗也粛駿也疵病也〇倍歩内反/敝音弊本亦作弊疵才斯反峻恤俊反)○故政者君之所以¶
藏身也(於此又遂爲之言政也藏謂輝光於外而形躰/不見&KR0002;日月星辰之神○輝音暉見賢遍反)是故¶
夫政必本於天殽以降命(降下也殽天之氣以下教令天有/運移之期隂陽之節也○殽户教)¶
(反注及下同重言必本/於天又上文一下文一)命降于社之謂殽地(謂教令由社下/者也社土地之)¶
(主也周禮土㑹之法有五/地之物生○㑹古外反)降于祖廟之謂仁義(謂教令由/祖下者大)¶
(傳曰自禰率而上至于祖逺者輕仁也自祖率而下/至于禰髙者重義也○上時掌反下上配上生皆同)降於山川¶
之謂興作(謂教令由山川下者也山川有草木/禽獸可作器物共國事○共音恭)降於五祀之¶
謂制度(謂教令由五祀下者五祀有中&KR0764;/門户竈行之神此始爲宫室制度)此聖人所以藏¶
<pb:KR1d0054_SBCK_007-5b>¶
身之固也(政之行如此何用/城郭溝池之爲)〇故聖人參於天地並於&KR0017;¶
神以治政也處其所存禮之序也玩其所樂民之治也¶
(並併也謂比方之也存察也治所以樂其事居也○所樂音岳又/音洛又五孝反好也注同治直吏反注同上以自治注自治成治)¶
(皆放此併/歩頂反)故天生時而地生財人其父生而師教之四¶
者君以正用之故君者立於無過之地也(順時以養財尊/師以教民而以)¶
(治政則無過差矣易曰何以守位曰仁何以聚人曰財〇差&KR0004;佳/反一音&KR0004;買反曰仁本亦作人重意故天生時而地生財禮器合)¶
(於天時設/於地財)〇故君者所明也非明人者也君者所養也¶
非養人者也君者所事也非事人者也故君明人則有¶
過養人則不足事人則失位(明猶尊也○養羊/尚反又如字下同)故百姓則¶
君以自治也養君以自安也事君以自顯也故禮逹而¶
分定故人皆愛其死而患其生(則當爲明人之道身治居/安名𩔰則不苟生也不義)¶
(而死舎義而生是不愛死患生也○則君則音明出注/分扶問反後文注除三分去一三分益一皆同舎音捨)○故用¶
<pb:KR1d0054_SBCK_007-6a>¶
人之知去其詐用人之勇去其怒用人之仁去其貪(用/知)¶
(者之謀勇者之断仁者之施足以成治矣詐者害民信怒者害民/命貪者害民財三者乱之原○知音智注同去羌吕反後皆同断)¶
(丁乱反施始䜴/反下施生同)○故國有患君死社稷謂之義大夫死宗¶
廟謂之變(變當爲辯声之誤也辯猶正也君守社稷臣/衛君宗廟者患謂見圍入○之變音辯出注)○故¶
聖人耐以天下爲一家以中國爲一人者非意之也必¶
知其情辟於其義明於其利逹於其患然後能爲之(耐/古)¶
(能字傳書丗異古字時有存者則亦有今誤矣意心所無/慮也辟開也○耐音能辟婢亦反徐芳益反傳文專反)〇何謂¶
人情喜怒哀懼愛惡欲七者弗學而能何謂人義父慈¶
子孝兄良弟弟夫義婦聽長惠㓜順君仁臣忠十者謂¶
之人義互註(左隱三年石碏曰君義臣行父/慈子孝兄爱弟敬所謂六順也)講信脩睦謂之¶
人利爭奪相殺謂之人患(極言人事○惡烏路反下皆同弟/弟上如字下音悌長丁丈反争争)¶
(闘之争重言講信/脩睦四並本篇)故聖人之所以治人七情脩十義講信¶
<pb:KR1d0054_SBCK_007-6b>¶
脩睦尚辭讓去争奪舎禮何以治之(唯禮/可耳)飲食男女人¶
之大欲存焉互註(孟萬章上好色人之/所欲冨人之所欲)死亡貧苦人之大惡¶
存焉故欲惡者心之大端也人藏其心不可測度也美¶
惡皆在其心不見其色也欲一以窮之舎禮何以哉(言/人)¶
(情之難知明禮之重○/度六洛反見賢遍反)○故人者其天地之德隂陽之交¶
&KR0017;神之㑹五行之秀氣也(言人兼此/氣性純也)○故天秉陽垂日星¶
(秉猶持也言天持陽/氣施生照臨下也)地秉隂竅於山川播五行於四時和¶
而后月生也是以三五而盈三五而闕(竅孔也言地持隂/氣出内於山川以)¶
(舒五行於四時此氣和乃后月生而上配日&KR0002;臣功成進爵位也/一盈一闕屈伸之義也必三五者播五行於四時也一曰水二曰)¶
(火三曰木四曰金五曰土合爲十五之成数也○竅徐苦弔反/播彼左反舒也五行四時絶句本亦作播五行於四時伸音申)五¶
行之動迭相竭也五行四時十二月還相爲本也五聲¶
六律十二管還相爲宫也五味六和十二食還相爲質¶
<pb:KR1d0054_SBCK_007-7a>¶
也五色六章十二衣還相爲質也(竭猶&KR0018;戴也言五行運/轉更相爲始也五声宫)¶
(啇角徴羽也其管陽曰律隂曰吕布十二辰始於黃鍾管長九寸/下生者三分去一上生者三分益一終於南吕更相爲宫凡六寸)¶
(也五味酸苦辛鹹甘也和之者春多酸夏多苦秋多辛冬多鹹皆/有滑甘是謂六和五色六章畫繢事也周礼考工記曰士以黄其)¶
(象乃无時変火以圜山以章水以龍鳥獸蛇雜四時五色之位以/章之謂之巧也○迭大計反又田結反竭義作掲其列反負擔也)¶
(還音旋下同六和户卧反注同更古衡反下同徴張里反南事律/名京房律始於執始終於南事凡六十繢户對反園音環又音圎)¶
○故人者天地之心也五行之端也食味别聲&KR0013;色而¶
生者也(此言兼氣性之効也〇別彼/列反&KR0013;皮義反徐扶義反)故聖人作則必以天¶
地爲本以隂陽爲端以四時爲柄以日星爲紀月以爲¶
量&KR0017;神以爲徒五行以爲質禮義以爲器人情以爲田¶
四靈以爲畜(天地以至於五行其制作所取象也禮義人情其/政治也四靈者其徵報也此則春秋始於元終於)¶
(麟包之矣吕氏&KR0003;月令而謂之春秋事𩔖相近焉量猶分也&KR0017;神/謂山川也山川助地通氣之象也器所以操事田人所捊治也禮)¶
(之位賔主象天地介僎象隂陽四面之位象四時三賔象三光夫/婦象日月亦是也○柄本又作枋兵命反量音亮下同畜許又反)¶
<pb:KR1d0054_SBCK_007-7b>¶
(下同治直吏反麟良人反近附近之近操七刀/反捊溥侯反徐音普溝反介撰上音界下音遵)以天地爲本故¶
物可舉也(&KR0004;天地/所養生)以隂陽爲端故情可睹也(情以隂陽/通也○睹)¶
(丁古/反)以四時爲柄故事可勸也(事以四/時成)以日星爲紀故¶
事可列也(事以日與星爲/候興作有次第)月以爲量故功有藝也(藝猶才/也十二)¶
(月各有分猶人之才各有所長/也藝或爲倪○倪五計反視也)&KR0017;神以爲徒故事有守也(山/川)¶
(守職/不移)五行以爲質故事可復也(事下竟復/由上始也)禮義以爲器¶
故事行有考也(考成也器/利則事成)人情以爲田故人以爲奥也¶
(奥猶主也田/無主則荒)四靈以爲畜故飲食有由也(由用也四靈/與羞物爲羣)○何¶
謂四靈麟鳯龜龍謂之四靈故龍以爲畜故魚鮪不淰¶
鳯以爲畜故鳥不獝麟以爲畜故獸不狘龜以爲畜故¶
人情不失(淰之言閃也獝狘飛走之貌也失猶去也龜北方之/靈信則至矣○鮪于軌反魚名淰音審徐舒冉反矞)¶
(字又作獝况必反狘/况越反閃失冉反)○故先王秉&KR0433;龜列𥙊祀瘞繒宣祝¶
<pb:KR1d0054_SBCK_007-8a>¶
嘏辭&KR0003;設制度故國有禮官有御事有職禮有序(皆&KR0114;/筮所)¶
(造置也埋牲曰瘞幣帛曰繒宣猶&KR0045;也繒或作贈○&KR0433;音尸瘞於/例反一音於器反繒本又作増同似仍反又則登反又似登反)¶
○故先王患禮之不逹於下也(患下不/信也)○故𥙊帝於郊¶
所以定天位也祀社於國所以列地利也祖廟所以本¶
仁也山川所以儐&KR0017;神也五祀所以本事也故宗祝在¶
廟三公在朝三老在學王前巫而後史卜筮瞽侑皆在¶
左右王中心無爲也以守至正(此所以逹禮於下也教民/尊神慎居處也宗宗人也)¶
(瞽樂人也侑四輔也○儐皇音賔敬也舊必信/反朝直遥反下同筮市制反瞽音古侑音又)○故禮行於郊而¶
百神受職焉禮行於社而百貨可極焉禮行於祖廟而¶
孝慈服焉禮行於五祀而正法則焉(言信得其禮則神物/與人皆應之百神列)¶
(𪧐也百貨金玉之屬○/應應對之應𪧐音秀)故自郊社祖廟山川五祀義之脩¶
而禮之藏也(脩猶飾也藏&KR0002;其城郭/然○藏如字徐才浪反)○是故夫禮必本於¶
<pb:KR1d0054_SBCK_007-8b>¶
大一分而爲天地轉而爲隂陽變而爲四時列而爲&KR0017;¶
神其降曰命(聖人象此下之以爲教/令○大音泰下注同)其官於天也(官猶法/也此聖)¶
(人所以法/於天也)○夫禮必本於天(本於大一与天之/義重言三上文一)動而之地(後/法)¶
(地/也)列而之事(後法五祀五祀/所以本事也)變而從時(後法/四時)恊於分藝(恊/合)¶
(也言礼合於月之分猶人之才也○合/於月之分本或作日月之分日&KR0283;字)其居人也曰養(養當/爲義)¶
(字之誤也下之則爲教令居人身爲義/孝經&KR0003;曰義由人出○養音義出注)其行之以貨力辭讓¶
飲食&KR0227;昏䘮𥙊射御朝聘(貨摯幣庭實也力筯骸強者也不/則偃罷○&KR0227;古乱反摯本又作贄)¶
(音至罷/音皮)○故禮義也者人之大端也所以講信脩睦而固¶
人之肌膚之㑹筋骸之束也所以養生送死事&KR0017;神之¶
大端也所以逹天道順人情之大竇也(竇孔穴也○竇音/豆重言所以養生)¶
(送死二下文一事&KR0017;神之大/端也下文事&KR0017;神之常也)故唯聖人爲知禮之不可以巳¶
也故壞國䘮家亡人必先去其禮(言愚者之反聖人也○/壞音恠又乎怪反䘮息)¶
<pb:KR1d0054_SBCK_007-9a>¶
(浪/反)○故禮之於人也猶酒之有糵也君子以厚小人以¶
薄(皆得以爲美味性善者醇/耳○蘖魚列反醇市春反)故聖王脩義之柄禮之序以¶
治人情(治者去瑕&KR0126;養菁/華也○菁子丁反)故人情者聖王之田也脩禮¶
以耕之(和其/剛柔)陳義以種之(樹以/善道)講學以耨之(存是去非𩔖/也○耨奴豆)¶
(反鉏/也)本仁以聚之(合其所盛○盛/市正反又音成)播樂以安之(感動使/之堅固)故¶
禮也者義之實也恊諸義而恊(協合也合禮於義則与義/合不乖刺〇刺力逹反本)¶
(或作/制)則禮雖先王未之有可以義起也(以其合於義/可以義起作)義¶
者藝之分仁之節也(藝猶/才也)恊於藝講於仁得之者強(有/義)¶
(則人服/之也)仁者義之本也順之體也得之者尊(有仁則人/仰之也)¶
故治國不以禮猶無耜而耕也(無以入也/○耜音似)爲禮不本於¶
義猶耕而弗種也(嘉榖無由生也○種之用反不亦作弗何/休注公羊云弗者不之深也下皆放此)¶
爲義而不講之以學猶種而弗耨也(苗不殖/草不除)講之以學¶
<pb:KR1d0054_SBCK_007-9b>¶
而不合之以仁猶耨而弗穫也(無以知収之豐荒也○穫/户郭反収如字又手又反)¶
合之以仁而不安之以樂猶穫而弗食也(不知味/之甘苦)安之¶
以樂而不逹於順猶食而弗肥也(功不見也○/見賢遍反)四體旣¶
正膚革充盈人之肥也父子篤兄弟睦夫婦和家之肥¶
也大臣法小臣廉官職相序君臣相正國之肥也天子¶
以德爲惠以樂爲御諸侯以禮相與大夫以法相序士¶
以信相考百姓以睦相守天下之肥也是謂大順大順¶
者所以養生送死事&KR0017;神之常也(常謂皆有礼用無匱乏/也車或爲居重言見上)¶
(文)故事大積焉而不𫟍並行而不繆細行而不失深而¶
通茂而有間連而不相及也動而不相害也此順之至¶
也(言人皆明於礼無有蓄乱滯合者各得其分理順其職也○𫟍/于粉反積也繆音謬畜丑六反重言此順之至也二一見𥙊統)¶
(二十五篇/無此字)故明於順然後能守危也(能守自危之道也君子/居安如危小人居危如)¶
<pb:KR1d0054_SBCK_007-10a>¶
<pb:KR1d0054_SBCK_007-11a>¶
(瑞出人/情至也)故天降膏露地出醴泉山出器車河出馬圖鳯¶
皇麒麟皆在郊棷龜龍在宫沼其餘鳥獸之𡖉胎皆可¶
俯而闚也(膏猶甘也器謂&KR0002;銀罋用甑也馬圖龍馬&KR0018;圖而出/也㭯聚草也沼池也○澧本又作醴音禮麒麟音其)¶
(下音栗人反㭯素口反徐揔㑹反澤也本或作藪沼之紹反𡖉力/管反胎上才反俯音府窺本又作闚去規反甕本又作罋烏弄反)¶
(徐於/弄反)則是無故(非有他事/使之然也)先王能脩禮以逹義體信以¶
逹順故此順之實也(實猶誠/也盡也)互註(易係辝河出圖洛/出書聖人則之)¶
禮器第十(○陸曰鄭云以其記禮使人成/器孔子謂子貢瑚璉之器是也)¶
　　　禮記　鄭氏註¶
禮器是故大備大備盛德也(禮器言禮使人成器如耒耜/之爲用也人情以爲田脩禮)¶
(以耕之此是也大備/自耕至於食之而肥)禮釋回増美質措則正施則行(釋猶/去也)¶
(回邪辟也質猶性也措置也○錯七路反本又/作措又厝音同去起吕反邪似嗟反辟匹亦反)其在人也如竹¶
箭之有筠也如松柏之有心也二者居天下之大端矣¶
<pb:KR1d0054_SBCK_007-11b>¶
故貫四時而不改柯易葉(箭篠也端本也四物於天下最得/氣之本或柔刃於外或和澤於内)¶
(用此不變傷也人之得礼亦猶然也○箭節見反筠于貧反鄭云/竹之青皮也貫古乱反柯古何反篠西了反徐音小刄而慎反)¶
故君子有禮則外諧而内無怨(人恊/服也)故物無不懷仁&KR0017;¶
神饗德(懷歸/也)○先王之立禮也有本有文忠信禮之本¶
也義理禮之文也無本不立無文不行(言必外内具也○/重言禮之本也二)¶
(一見昏義四十四篇未禮其本也/○禮之文也二一見樂記十九)禮也者合於天時設於地¶
財順於&KR0017;神合於人心理萬物者也(&KR0017;神所祀事有德也/重意合於天時設於)¶
(地財禮運天生/時而地生財)是故天時有生也地理有冝也人官有能¶
也物曲有利也(言皆/有異)故天不生地不養君子不以爲禮¶
&KR0017;神弗饗也(天不生謂非其時物也/也不養謂非此地所生)居山以魚鼈爲禮居¶
澤以鹿豕爲禮君子謂之不知禮(不順其郷/之所有也)故必舉其¶
定國之數以爲禮之大經(定國之數謂地/物所出多少)禮之大倫以地¶
<pb:KR1d0054_SBCK_007-12a>¶
廣狹(謂貢賦之常差○狹音洽又/户夾反差所佳反徐&KR0004;冝反)禮之薄厚與年之上下¶
(用年之豐凶也/○上時掌反)是故年雖大殺衆不匡懼則上之制禮也¶
節矣(言用之有莭也殺謂榖不孰也匡猶恐也○殺色戒/反徐所例反注同匡懼音匡又丘往反恐丘勇反)○禮¶
時爲大順次之體次之冝次之稱次之(言聖人制禮所先/後也○稱尺證反)¶
(後皆/同)堯授舜舜授禹湯放桀武王伐紂時也(言受命/改制度)互註¶
(孟梁惠王下齊宣王問曰湯放桀武王伐紂有諸孟子對曰於傳/有之曰臣弑其君可乎曰賊仁者謂之賊賊義者謂之殘殘賊之)¶
(人謂之一夫聞誅一/夫紂矣未聞弑君也)詩云匪革其猶聿追來孝(革急也猶/道也聿述)¶
(也言文王改作者非必欲急行巳之道乃追/述先祖之業來居此爲孝○革紀力反注同)○天地之𥙊宗廟¶
之事父子之道君臣之義倫也(倫之言/順也)○社稷山川之¶
事&KR0017;神之𥙊體也(天地人之/別躰也)○䘮𥙊之用賔客之交義¶
也(義之言冝也/人道之冝)○羔豚而𥙊百官皆足大牢而𥙊不必有¶
餘此之謂稱也(足猶得也稱稱牲之大小而爲爼此/指謂助𥙊者耳而云百官喻衆也)諸侯¶
<pb:KR1d0054_SBCK_007-12b>¶
以龜爲寳以圭爲瑞家不寳龜不藏圭不臺門言有稱¶
也(古者貸貝寳龜大夫以下有貨耳易曰十朋之龜瑞信也諸侯/執瑞孤卿以下執摯闍者謂之臺○堵本又作闍音都又丁古)¶
(反徐音/常邪反)○禮有以多爲貴者天子七廟諸侯五大夫三¶
士一天子之豆二十有六諸公十有六諸侯十有二上¶
大夫八下大夫六諸侯七介七牢大夫五介五牢天子¶
之席五重諸侯之席三重大夫再重天子崩七月而葬¶
五重八翣諸侯五月而葬三重六翣大夫三月而葬再¶
重四翣此以多爲貴也(豆之数謂天子朔食諸侯相食及食/大夫公食大夫禮曰宰夫自東房薦)¶
(豆六設干醬東北食下大夫而豆六則其餘著矣聘礼致饔餼於/上大夫堂上八豆設于户西則凡致饔義堂上之豆數亦如此周)¶
(禮公之豆四十其東西夾各十有二侯伯之豆三十有二其東西/夾各十子男之豆二十有四其東西夾各六諸侯七介七牢者周)¶
(之侯伯也大夫五介五牢者侯伯之卿使聘者也周礼上公九介/九牢侯伯七介七牢子男五介五牢聘義所云上公七介諸侯五)¶
(介子男三介乃謂其使者也天子葬五重者謂杭木與茵也葬者/杭木在上茵在下士䘮禮下篇陳器曰杭木横三縮二加杭席三)¶
<pb:KR1d0054_SBCK_007-13a>¶
(加茵用䟽布緇翦有幅亦縮二横三此士之禮一重者以此差之/上公四重○介音界副也後皆同俗讀古賀反非也重直龍反下)¶
(及注同翣所甲反相食音嗣下同餼許旣反夾古洽反又古協反/使色吏反杭木苦浪反又音剛又户剛反茵音因縮所六反重意)¶
(天子七廟諸侯五大夫三士二王制天子七廟諸侯五廟大夫三/廟士二廟𥙊法篇王立七廟諸侯立五廟大夫立三廟&KR0244;士二廟)¶
(官師一廟重言天子七月而葬諸侯五月/而葬大夫三月而葬二並見王制第五篇)○有以少爲貴者天¶
子無介𥙊天特牲天子適諸侯諸侯膳以犢諸侯相朝¶
灌用鬰鬯無籩豆之薦大夫聘禮以脯醢天子一食諸¶
侯再大夫士三食力無數大路繁纓一就次路繁纓七¶
就圭璋特琥璜爵&KR0017;神之𥙊單席諸侯視朝大夫特士¶
旅之此以少爲貴也(天子无介無客礼也&KR0517;獻也一食再食/三食謂告飽也食力謂工商農也大路)¶
(繁纓一就殷𥙊天之車也周礼王之五路玉路繁纓十有二就金/路九就象路七就革路五就木路翦繁鵠纓圭璋特朝聘以爲瑞)¶
(無幣帛也琥璜爵者天子酬諸侯諸侯相酬以此玉將幣也大夫/特士旅之謂君揖之○犢音獨本亦作特朝直遥反下及注同&KR0517;)¶
(古乱反注同鬯丑亮反脯醢上音甫下音海繁歩干反下及注同/琥音虎又作虎璜音黃單音丹翦子淺反一音牋鵠胡毒反重言)¶
<pb:KR1d0054_SBCK_007-13b>¶
(天子適諸侯諸侯膳以犢二一見郊特牲以作用○&KR0517;用鬰鬯二/一見下篇郊特牲大路繁纓一就一一見下篇郊特牲又次路五)¶
(就)○有以大爲貴者宫室之量器皿之度棺椁之厚丘¶
封之大此以大爲貴也○有以小爲貴者宗廟之𥙊貴¶
者獻以爵賤者獻以散尊者舉觶卑者舉角五獻之尊¶
門外缶門内壷君尊瓦甒此以小爲貴也(凡觴一升曰爵/二升曰觚三升)¶
(曰觶四升曰角五升曰散五獻子男之饗礼也壷大一石瓦甒五/斗缶大小未聞也易曰尊酒簠簋用缶○量音亮皿命景反字林)¶
(音猛散悉旦反注同觯支䜴/反缶方有反甒音武觚音孤)○有以髙爲貴者天子之堂九¶
尺諸侯七尺大夫五尺士三尺天子諸侯臺門此以髙¶
爲貴也○有以下爲貴者至敬不壇埽地而𥙊天子諸¶
侯之尊廢禁大夫士棜禁此以下爲貴也(廢猶去也棜/斯禁也謂之)¶
(棜者無足有似於棜或因名云耳大夫用斯禁士用棜禁如今方/案隋長局足髙三寸〇壇大丹反棜於據反去起吕反斯禁如字)¶
(劉昌宗音賜隋他果反髙如字又古報/反重言㱕地而𥙊二一見本篇郊特牲)○禮有以文爲貴者¶
<pb:KR1d0054_SBCK_007-14a>¶
天子龍衮諸侯黼大夫黻士玄衣纁裳天子之冕朱緑¶
藻十有二旒諸侯九上大夫七下大夫五士三此以文¶
爲貴也(此𥙊冕服也朱緑似夏殷礼也周礼天子五采藻○卷/本又作衮同古本反黼音甫黻音弗熏字又作纁許云)¶
(反繰本又作躁亦作藻同子老反注同/重言藻十有二旒三郊特牲玉藻各一)○有以素爲貴者至¶
敬無文父黨無容大圭不琢大羮不和大路素而越席¶
犧尊䟽布鼏樿杓此以素爲貴也(大圭長三尺杼上終葵/首琢當爲篆字之誤也)¶
(明堂位曰大路殷路也鼏或作幂樿木白理也○琢字又作琢文/轉反徐又依字丁角反大羹音㤗和胡卧反越席音活犧尊鄭素)¶
(何反王如字幎本又作幂又作鼏莫歷反樿章善反又市戰反杓/市約反長直亮反杼直吕反幕音莫重言大圭不琢二一見郊特)¶
(牲大羮不和三郊/特牲樂記各一)孔子曰禮不可不省也禮不同不豐不¶
殺此之謂也蓋言稱也(省察也不同言異也○殺所戒反又/所例反下而殺注芟殺皆同重言此)¶
(之謂也九大傳𥙊義䘮服/四制各一樂記二經解三)禮之以多爲貴者以其外心者¶
也(外心用心於外/其德在表也)德發掦詡萬物(詡猶普也徧也○/詡况矩反徧音遍)大理¶
<pb:KR1d0054_SBCK_007-14b>¶
物博如此則得不以多爲貴乎故君子樂其發也(發猶/見也)¶
(樂多其外見也○樂五孝反注/同見賢遍反下外見告見皆同)禮之以少爲貴者以其内心¶
者也(内心用心於/内其德在内)德産之致也精微(致致密也○致/直致反注皆同)觀天¶
下之物無可以稱其德者(萬物皆天所生孰/可奉薦以&KR0091;也)如此則得不¶
以少爲貴乎是故君子慎其獨也(少其牲物致誠慤○殻/字又作慤苦角反下文)¶
(同)○古之聖人内之爲尊外之爲樂少之爲貴多之爲¶
美是故先王之制禮也不可多也不可寡也唯其稱也¶
○是故君子大牢而𥙊謂之禮匹士大牢而𥙊謂之攘¶
(君子謂大夫以上攘盗竊也○樂音洛匹士本或作正士攘/如羊反上時掌反重言先王之制礼也五下文三檀弓上一)管仲¶
鏤簋朱紘山節藻梲君子以爲濫矣(濫亦盗竊也鏤簋謂/刻而飾之大夫刻爲)¶
(龜耳諸侯飾以象天子飾以玉朱紘天子冕之紘也諸侯青紐紘/大夫士當緇組紘纁邊栭謂之莭梁上楹謂之梲宫室之飾士首)¶
(本大夫逹棱諸侯斵而礱之天子加密石焉無畫山/藻之礼也○/鏤簋力豆反下音軌紘音宏藻梲章悅反依字當作棳梁上侏儒柱)¶
<pb:KR1d0054_SBCK_007-15a>¶
(栭音而稜力登反斵陟角反礱力工反重言管/仲&KR0866;簋朱紘山節藻梲二重見&KR0258;記下二十一)晏平仲祀其¶
先人豚肩不揜豆澣衣濯冠以朝君子以爲隘矣(隘猶/狹陋)¶
(也祀不以少牢與无田者同不盈禮也大夫士有田則𥙊无田則/薦澣衣濯冠儉不務新○澣又作浣户管反濯直角反朝直遥反)¶
(隘本又作阨於賣反重言晏平仲祀/其先人豚肩不揜豆二一見&KR0258;記下)○是故君子之行禮也¶
不可不慎也衆之紀也紀散而衆亂(言二大夫皆非也/紀絲𫃵之数有紀)孔¶
子曰我戰則克𥙊則受福蓋得其道矣(我我知礼者也/克勝也重言我)¶
(戰則克𥙊則受福郊特牲/故以戰則克以𥙊則受福)君子曰𥙊祀不祈(祈求也𥙊祀不/爲求福也詩云)¶
(自求多福福由巳耳○爲于/僞反下爲母爲父母皆同)不麾蚤(麾之言快也𥙊有時不以/先之爲快也齊人所善曰)¶
(麾○摩本又作麾毀皮反/齊人謂快爲麾蚤音早)不樂葆大(謂器幣也葆之言褒也/○葆音保又保毛反本)¶
(又作/保)不善嘉事(嘉事之𥙊致夫人是也礼冝/告見於先祖耳不善之而𥙊)牲不及肥大¶
薦不美多品(以礼之義有以/小少爲貴也)○孔子曰臧文仲安知禮夏¶
父弗綦逆祀而弗止也燔柴於奥(文仲魯公子彄之曽孫/臧孫辰也莊文之間爲)¶
<pb:KR1d0054_SBCK_007-15b>¶
(大夫於時爲賢是以非之不正礼也文二年八月丁夘大事于大/廟躋僖公始逆祀是夏父弗綦爲宗伯之爲也奥當爲㸑字之誤)¶
(也或作竈礼尸卒食而𥙊饎㸑饔㸑也時人以爲𥙊火神乃橎柴/○父音甫不綦音忌不亦作弗燔音煩又芳云反奥依注作㸑七)¶
(乱反下同彄苦侯反大廟音太下注大平下文大廟並/同躋子西反升也本又作躋饎㸑昌志反下七乱反)夫奥者¶
老婦之𥙊也盛於盆尊於瓶(老婦先炊者也盆瓶炊器也/明此𥙊先炊非𥙊火神燔柴)¶
(似失之〇盛音/成缾歩丁反)○禮也者猶體也(&KR0002;人/身躰)體不備君子謂¶
之不成人設之不當猶不備也禮有大有小有顯有微¶
大者不可損小者不可益顯者不可揜微者不可大也¶
故經禮三百曲禮三千其致一也(致之言至也一謂誠也/經禮謂周禮六篇其官)¶
(有三百六十曲從事也事礼謂今礼也礼篇/多亡本数未聞其中事儀三千○當丁浪反)未有入室而不¶
由户者(三百三千皆猶誠也重意中庸禮/儀三百威儀三千待其人而後行)君子之於禮也¶
有所竭情盡慎致其敬而誠&KR0002;(謂以少小下素/爲貴也&KR0002;順也)有美而¶
文而誠&KR0002;(謂以多大髙/文爲貴也)君子之於禮也有直而行也(謂/&KR0002;)¶
<pb:KR1d0054_SBCK_007-16a>¶
(始死哭踊/無節也)有曲而殺也(謂&KR0002;父在爲母/期也○期音基)有經而等也(謂&KR0002;/天子)¶
(以下至士庶人/爲父母三年)有順而討也(討猶去也謂&KR0002;天子以十二公以/九侯伯以七子男以五爲節也○)¶
(去起吕反/下去寳同)有摲而播也(摲之言芟也謂芟殺有所與也&KR0002;𥙊/者貴賤皆有所得不使虚也○摲所)¶
(監反又所覧/反芟所咸反)有推而進也(謂&KR0002;王者之後/得用天子之禮)有放而文也(謂/&KR0002;)¶
(天子之服服日月以至黼黻/○放方往反有放必放同)有放而不致也(謂&KR0002;諸侯自山/龍以下○不致)¶
(本或作/不至)有順而摭也(謂&KR0002;君休梁大夫沐稷/士沐梁○摭之石反)三代之禮一¶
也民共由之或素或青夏造殷因(一也俱趨誠也由用也/素尚白青尚黒者也言)¶
(所尚雖異礼則相因耳孔子曰殷因於夏礼所損益可知也周因/於殷礼所損益可知也変白黒言素青者秦二丗時趙髙欲作乱)¶
(或以青爲黒黒爲黄民/言從之至今語猶存也)○周坐尸詔侑武方其禮亦然其¶
道一也(言此亦周所因於殷也武當爲无声之誤也方猶常也/告尸行節&KR0134;尸飲食无常&KR0002;孝子之爲也孝子就養无)¶
(方詔侑或爲韶囿○侑音又本或作宥武音无養羊譲反詔圜音/圎下圜丘同本亦作詔圎重意其道一也郊特牲篇𥙊義其義一)¶
(也樂記其/極一也)夏立尸而卒𥙊(夏禮尸有/事而坐)殷坐尸(無事/猶坐)周旅¶
<pb:KR1d0054_SBCK_007-16b>¶
酬六尸(使之相酌也后稷/之尸發爵不受旅)曽子曰周禮其猶醵與(合錢/飲酒)¶
(爲醵旅酬相酌似之也王居明堂之礼仲秋/乃命囯醵○醵其庶反又其約反與音餘)○君子曰禮之近¶
人情者非其至者也(近人情者䙝而逺之者敬○/近附近之近注同逺于萬反)郊血大¶
饗腥三獻爓一獻孰(郊𥙊天也大饗祫𥙊先王也三献𥙊社/稷五祀一献𥙊群小祀也爓沉肉於湯)¶
(也血腥爛孰逺近備古今也尊者先逺差降而下至/小祀孰而巳○爓似廉反重言三見下篇郊特牲)是故君子¶
之於禮也非作而致其情也(作起也敬非巳情也所/以下彼○下户嫁反)此¶
有由始也(有所/法也)是故七介以相見也不然則巳慤三辭¶
三譲而至不然則巳蹙(已猶甚也慤蹙愿貌大愿則辝不見/情無由至也○蹙本又作慼子六反)¶
(又音促愿音願大音㤗/見賢遍反下龍見同)故魯人將有事於上帝必先有事¶
於頖宫(上帝周所郊祀之帝謂蒼帝靈威仰也魯以周公之故/得郊祀上帝與周同先有事於頖宫告后稷也告之者)¶
(將以配天先仁也頖宫郊之學也詩所謂頖/宫也字或爲郊宫○頖本或作泮依注音判)晉人將有事於¶
河必先有事於惡池(惡當爲呼声之誤也呼他嘔夷井州川/○惡依注音呼又作虖好故反池大河)¶
<pb:KR1d0054_SBCK_007-17a>¶
(反注同嘔/夷烏侯反)齊人將有事於㤗山必先有事於配林(配林/林名)¶
(○㤗本或作大/音同下注放此)三月繫七日戒三日𪧐慎之至也(繫繫牲/于牢也)¶
(戒散齊也𪧐致齊也將有𥙊祀之事必先敬慎如此不敢/也○順之至也順當作慎散齊悉旦反下測皆反後放此)○故¶
禮有擯詔樂有相歩温之至也(皆爲温藉重礼也擯詔告/道賔主者也相步扶工也)¶
(詔或爲紹○相息亮反注同温紆/運反注同藉徐子夜反道音導)○禮也者反本脩古不忘¶
其&KR0004;者也故凶事不詔朝事以樂(二者反本也哭泣由中/非由人也朝廷養賢以)¶
(樂樂之也○朝直遥反下朝夕/注視朝同樂樂上音岳下音洛)醴酒之用玄酒之尚割刀之¶
用鸞刀之貴莞簟之安而槀鞂之設(三者脩古穗去實曰/鞂禹貢三百里納鞂)¶
(服○鵉力端反莞音官一音丸簟徒㸃反槀字/又作藁古老反鞂江八反徐古八反穂音遂)是故先王之¶
制禮也必有主也(主謂本/與古也)故可述而多學也(以本與古/求之而巳)¶
○君子曰無節於内者觀物弗之察矣(節猶/驗也)欲察物而¶
不由禮弗之得矣故作事不以禮弗之敬矣出言不以¶
<pb:KR1d0054_SBCK_007-17b>¶
禮弗之信矣故曰禮也者物之致也(致之言至/也極也)○是故¶
昔先王之制禮也因其財物而致其義焉爾故作大¶
事必順天時(大事𥙊祀也春秋傳曰啓蟄而郊龍見/而雩始殺而嘗閉蟄而烝○烝之承反)爲朝¶
夕必放於日月(日出東方/月生西方)爲髙必因丘陵(謂冬至𥙊天/於圎丘之上)爲¶
下必因川澤(謂夏至𥙊地/於方澤之中)是故天時雨澤君子逹亹亹¶
焉(逹猶皆也亹亹勉勉也君子愛物見天雨澤/皆勉勉&KR0134;樂○亹亡匪反徐音尾樂音洛)○是故昔先王¶
尚有德尊有道任有能舉賢而置之聚衆而誓之(古者/將有)¶
(大事必選賢/誓衆重事也)是故因天事天(天髙因髙/者以事也)因地事地(地下/因下)¶
(者以/事也)因名山升中于天(名猶大也升上也中猶成也謂廵守/至於方嶽燔柴𥙊天告以諸侯之成)¶
(功也孝經&KR0003;曰封乎㤗山考績燔燎禅乎梁父刻石紀號也○上/時掌反守手又反燎力妙反又力弔反禅善𢧐反梁父音甫本亦)¶
(作/甫)因&KR0123;土以饗帝于郊(吉土王者所卜而居之土也饗帝於/郊以四時所兆𥙊於四郊者也今漢)¶
(亦四時迎氣/其禮則簡)升中于天而鳯皇降龜龍假(功成而太平/隂陽氣和而)¶
<pb:KR1d0054_SBCK_007-18a>¶
<pb:KR1d0054_SBCK_007-19a>¶
(濩伐而作濩武〇護户故反本亦作濩重意檀弓上樂記十九樂/樂其所自生○禮也者反其所自生檀弓礼不忘其本樂記礼反)¶
(其所/自始)是故先王之制禮也以節事(動反/本也)脩樂以道志(&KR0134;/之)¶
(善也○/道音導)故觀其禮樂而治亂可知也(國亂礼慢/而樂淫也)蘧伯玉¶
曰君子之人逹(&KR0026;其礼樂則知治亂也蘧伯玉衛大/夫也名瑗○蘧其居反瑗于卷反)故觀其¶
器而知其工之巧觀其發而知其人之知(禮樂亦猶是/也○知音智)故¶
曰君子慎其所以與人者(將以/是&KR0026;)○太廟之内敬矣君親¶
牽牲大夫賛幣而從(納牲於庭時也當用幣告神/而殺牲○從才用反下同)君親制¶
𥙊夫人薦盎(親制𥙊謂朝事進血膋時所制者制肝洗於欎鬯/以𥙊於室及主○盎烏浪反膋了彫反重意𥙊義)¶
(二十四篇/夫人奠盎)君親割牲夫人薦酒(親割謂進牲孰躰時重意/夫人薦酒𥙊義夫人薦豆)卿¶
大夫從君命婦從夫人洞洞乎其敬也屬屬乎其忠¶
也勿勿乎其欲其饗之也(勿勿猶勉勉也○洞音動屬之玉/反重意卿大夫從君至其饗之也)¶
(𥙊義卿大夫相君命婦相夫人済済乎其敬也愉愉乎其忠/也勿勿乎其欲其饗之也○洞洞乎屬屬乎又見𥙊義篇)納¶
<pb:KR1d0054_SBCK_007-19b>¶
牲詔於庭血毛詔於室羹定詔於堂三詔皆不同位盖¶
道求而未之得也(肉謂之羮道猶言也○/定徐丁罄反一音如字)設𥙊于堂(設𥙊/之饌)¶
(於堂人/君禮然)爲祊乎外(祊𥙊明日之繹𥙊也謂之祊者於廟門之旁/因名焉其𥙊之礼旣設𥙊於室而事尸於堂)¶
(孝子求神非一處也周禮曰夏后氏丗室門堂三之二室三/之一詩頌絲衣曰自堂徂基○祊百彭反繹音亦處昌慮反)故曰¶
於彼乎於此乎(不知神之所在也重言/二一見下篇郊特牲)○一獻質(謂𥙊羣/小祀也)¶
三獻文(謂𥙊社/稷五祀)五獻察(察明也謂𥙊/四望山川也)七獻神(謂𥙊/先公)○大¶
饗其王事與(盛其饌與貢謂祫𥙊/先王○事與音餘)三牲魚腊四海九州之¶
美味也籩豆之薦四時之和氣也(此饌諸侯所/献○腊音昔)内金示¶
和也(此所貢也内之庭實先設之金從革/性和荆楊二州貢金三品○内音納)束帛加璧尊德也¶
(貢享所執致命者/君子於玉比德焉)龜爲前列先知也(龜知事情者陳於庭/在前荆州納錫大龜)¶
(重言一二/見下篇)金次之見情也(金炤物金有兩義先入後設○見賢/遍反下注丗一見同炤音照本亦作)¶
(照)丹&KR0238;絲纊竹箭與衆共財也(万民皆有此物荆州貢丹/兖州貢&KR0238;絲豫州貢纊楊)¶
<pb:KR1d0054_SBCK_007-20a>¶
(州貢篠蕩○纊音曠綿也/劉昌宗古曠反蕩大黨反)其餘無常貨各以其國之所有¶
則致逺物也(其餘謂九州之外夷服鎮服蕃服之國周礼九州/之外謂之蕃國丗一見各以其所貢寳爲摯周穆)¶
(王征犬戎得白狼白鹿近之〇蕃本/又作藩方煩反下同近附近之近)其出也肆夏而送之盖¶
重禮也(岀謂諸侯之賔也禮畢而出作樂以節之肆夏當/爲陔夏○肆依注作陔古來反注又作祴音同)○祀¶
帝於郊敬之至也(言就而𥙊之不敢致也重言敬之至也二/見郊特牲五見𥙊義一見聘義重意哀公)¶
(問敬之至矣下文仁之至/也𥙊義中庸孝之至也)宗廟之𥙊仁之至也(仁恩也父/子主恩也)䘮¶
禮忠之至也(謂哭踊袒襲也○/袒襲音但下音習)備服器仁之至也(謂小歛大/歛之衣服)¶
(葬之/明器)賔客之用幣義之至也(謂來/&KR0608;&KR0534;)故君子欲觀仁義之¶
道禮其本也(言禮有節於内可以&KR0026;也/重意篇首昏義礼之本也)君子曰甘受和白¶
受采忠信之人可以學禮苟無忠信之人則禮不虚道¶
是以得其人之爲貴也(道猶由也從也/〇和户卧反)○孔子曰誦詩三¶
百不足以一獻一獻之禮不足以大饗大饗之禮不足¶
<pb:KR1d0054_SBCK_007-20b>¶
以大旅大旅具矣不足以饗帝(誦詩三百喻習多言而不/學禮也大旅𥙊五帝也饗)¶
(帝𥙊/天)毋輕議禮(謂&KR0002;誦詩者不可以/強言禮○強其丈反)○子路爲季氏宰¶
(宰治邑/吏也)季氏𥙊逮闇而𥙊日不足繼之以燭(謂舊/時也)雖¶
有強力之容肅敬之心皆倦怠矣(以其/乆也)有司跛𠋣以臨¶
𥙊其爲不敬大矣(偏任爲跛依物爲𠋣〇跛彼/義反注同𠋣於綺反注同)他日𥙊子¶
路與室事交乎户堂事交乎階質明而始行事晏朝而¶
退(室事𥙊時堂事儐尸○與/音預朝直遥反又張/遥反重言質明而始行事二一見聘義四十八)孔子聞之¶
曰誰謂由也而不知禮乎(多其/知禮)¶
<pb:KR1d0054_SBCK_007-21a>¶
¶
纂圖互註禮記卷之七¶
<pb:KR1d0054_SBCK_007-21b>¶

